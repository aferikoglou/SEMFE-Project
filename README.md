# ΣΕΜΦΕ PROJECT 2018-2019

_Μέλη Ομάδας_

| Ονοματεπώνυμο  |
|:--------------:|
| Βασιλοπούλου Φωτεινή |
| Μάρκου Θανάσης |
| Μυστιλίδης Χρήστος |
| Φερίκογλου Άγγελος |

_Ανάλυση Κώδικα_

- Αλληλεπίδραση με το Σύστημα

  Ο  χρήστης  χρησιμοποιώντας  το  ARDUINO  IDE  (https://www.arduino.cc/en/main/software)  μπορεί  να
  εκτελέσει τις παρακάτω τρεις ενέργειες :
  1. _Επιλογή συγκεκριμένου αισθητήρα για μέτρηση_
     - Η επιλογή γίνεται δίνοντας στο Serial Monitor "r " και έναν αριθμό από το 0 ως  το  πλήθος  των
       αισθητήρων μείον ένα. Τα αποτελέσματα της μέτρησης του συγκεκριμένου  αισθητήρα  φαίνονται  στο
       Serial Monitor.

       Π.χ Αν έχω 8 αισθητήρες οι δυνατές τιμές που μπορώ να δώσω στο σύστημα είναι από 0  ως  7.  Για
       να πραγματοποιηθεί μέτρηση στον πρώτο αισθητήρα πρέπει να  δώσουμε  στο  Serial  Monitor  "r 0"
       ενώ για να πραγματοποιηθεί μέτρηση στον πέμπτο αισθητήρα πρέπει να δώσουμε στο  Serial  Monitor
       "r 4".
  2. _Μέτρηση όλων των αισθητήρων_
     - Η μέτρηση όλων των αισθητήρων γίνεται δίνοντας στο Serial Monitor  "rf".  Τα  αποτελέσματα  της
       μέτρησης των αισθητήρων φαίνονται στο Serial Monitor.
  3. _Διακοπή μέτρησης_
     - Η διακοπή της μέτρησης γίνεται δίνοντας στο Serial Monitor "s".

- Η Λογική πίσω από τη Mέτρηση ενός Αισθητήρα

  Η μέτρηση της περιόδου της τετραγωνικής παλμοσειράς, που παράγεται από το αναλογικό σύστημα, γίνεται
  χρησιμοποιώντας τον μετρητή TIMER1 του ARDUINO. Από την χρονική  στιγμή  που  λαμβάνουμε  την  πρώτη
  ακμή, ξεκινά η αύξηση της τιμής του μετρητή κάθε 62.5 ns. Το πλήθος των  υπερχειλίσεων  του  μετρητή
  TIMER1 διατηρείται στην μεταβλητή overflows ώστε τελικά να μπορέσουμε να λάβουμε το ακριβές  χρονικό
  διάστημα, από τον πρώτο μέχρι τον τελευταίο παλμό. Τέλος, διαιρώντας το χρονικό διάστημα αυτό με  το
  πλήθος των παλμών που μετρήσαμε, λαμβάνουμε την περίοδο της τετραγωνικής παλμοσειράς από  την  οποία
  μπορούμε να εξάγουμε την μέτρηση του αισθητήρα.

  Για να  έχουμε  καλύτερη  ακρίβεια  στις  μετρήσεις,  ακολουθήσαμε  την  εξής  μέθοδο  που  προέκυψε
  πειραματικά. Για τη μέτρηση της τιμής κάθε αισθητήρα πραγματοποιούνται δύο  σειρές  μετρήσεων.  Στην
  πρώτη  σειρά  μετράμε  το  χρονικό διάστημα  που  απαιτείται  ώστε  να  περάσουν   10   παλμοί.   Τα
  αποτελέσματα που λαμβάνουμε προφανώς έχουν πολύ κακή ακρίβεια και τα  αγνοούμε.  Στη  δεύτερη  σειρά
  μετρήσεων μετράμε το χρονικό διάστημα που απαιτείται ώστε να περάσουν 100  παλμοί.  Τα  αποτελέσματα
  που λαμβάνουμε αυτή  τη φορά έχουν πολύ καλή ακρίβεια. Ο λόγος που προτιμούμε αυτή τη  μέθοδο  είναι
  ότι πετυχαίνουμε πολύ καλή ακρίβεια και ταχύτητα μέτρησης. Κάνοντας  διάφορες  δοκιμές  διαπιστώσαμε
  ότι τα αποτελέσματα ήταν καλύτερα από την πραγματοποίηση μιας σειράς μετρήσεων με 1000 ακόμη και  με
  10000 παλμούς, τόσο σε ακρίβεια όσο και σε χρόνο.
